---
layout: post
title: club des belugas swop lunico club possibile
date: '2008-02-15T09:48:00+00:00'
tags:
- nu jazz
- jazz
tumblr_url: http://nikkor.tumblr.com/post/26416090/club-des-belugas-swop-lunico-club-possibile
---
<img src="/tumblr_files/069MD6LsD5gei4jdw35D5r5Z_500.jpg"/><br/><p><a href="http://www.chinchin-records.com/index.php?id=22">Club Des Belugas - SWOP</a></p><p><strong>L’unico Club possibile, tra swing carnoso e vocalist da brivido</strong></p><p>Meglio di Apricoo Soul, il cd precedente, che già era una perla. Ora tornano con Swop (Chinchin AC 2038; 2008), il quarto disco. I tedeschi Club des Belugas nascono da un progetto di Maxim Illion e Kitty the Bill, due che sanno esattamente come lavorare intorno a Jobim e alla bossanova; al jazz, a Ellington, a Ella Fitzgerald. Pezzo dopo pezzo, quasi tutti sparatissimi e ultraswing/latin, il gruppo riesce a mantenere un costante livello di «fede», rispetto e internità ai generi. I Club des Belugas sono sopravvissuti alle diluizioni del Buddha Bar, i loro pezzi parlano, si rappresentano, vivono, urlano, non riflettono vagamente e indistintamente i maestri a cui si ispirano; non sono residui inconsistenti di qualcos’altro. In particolare la scelta delle voci è spettacolare. </p><p><object width="425" height="355"><param name="movie" value="http://www.youtube.com/v/zCmgugNYntE&amp;rel=1"><param name="wmode" value="transparent"><embed src="http://www.youtube.com/v/zCmgugNYntE&amp;rel=1" type="application/x-shockwave-flash" wmode="transparent" width="425" height="355"></embed></object> </p><p>Brenda Boykin, già nota a chi frequenta la band, è considerata una delle jazz vocalist contemporanee più rilevanti. Da San Francisco si è trasferita a Wuppertal, in Germania, dove si è legata ai Club des Belugas. Emula di Ella, vola intorno ai pezzi, si arrampica e ridiscende con quelle improvvisazioni vocali scat che lasciano a bocca aperta. Il tono è oscuro, carnoso, sanguigno. Splendide e swingatissime Some Like It Hot e Second Sight; troppo didascalica la cover di It Don’t Mean a Thing. Più sottile e nordica la voce della svedese Anna-Luca, jazz vocalist sensualissima da ultimo cocktail. Un po’ Astrud Gilberto, un po’ Suzanne Vega. Anche i maschi non perdonano. Con Dean Bowman che apre il disco e in tono perentorio ne fissa l’intento: «you found the funk, now you have to swing it, jazz… jazz… swing». E si parte; irresistibile. Bowman è ben conosciuto nel nostro paese, si è esibito con il suo gruppo funk Vox Populi, ha insegnato al Saint Louis, la più antica scuola di musica a Roma; ha suonato con tutti: da Don Byron a Lester Bowie, da Elliott Sharp a Uri Caine e Steve Coleman. Il timbro è gospel, ma mai calcato, spinto; personalizzato da studi e tecniche illustrate nei tanti seminari che regolarmente tiene in musica vocale e corale, in storia e tecnica del canto e improvvisazione. Poi tocca a Iain Mackenzie che le biografie accostano a Chet Baker o Mel Tormé e ci prendono. In particolare per il secondo, il grande rivale di Sinatra, definito «nebbia di velluto», tanta era la vertigine che la sua voce provocava. Mackenzie ci va vicino. In ogni caso sono anche e soprattutto i suoni che rendono il contesto di Swop unico e irripetibile; la tromba di Reiner Winterschladen (Nighthawks), le tastiere di Maxim Illion, le percussioni travolgenti dei tre batteristi. Disco dell’anno.<br/><br/>(by<a href="http://www.myspace.com/francescoadinolfi"> francesco adinolfi</a>)</p>
