---
layout: post
title: ''
date: '2008-11-07T17:23:31+00:00'
tags: []
tumblr_url: http://nikkor.tumblr.com/post/58555406/gasparri-prende-appunti-di-gianfranco-pagliarulo
---
<p><b>Gasparri prende appunti</b> di Gianfranco Pagliarulo<br/><br/>Sul sito del presidente dei senatori del Pdl Maurizio Gasparri appare, com&#8217;è giusto e naturale, la sua biografia. C&#8217;è scritto, fra l&#8217;altro, a proposito della campagna elettorale del 2001 in Calabria:<b> &#8220;Gasparri ascolta, prende appunti, dà risposte&#8221;</b>. II suo nome è legato alla legge dell&#8217;aprile 2004 sul riordino del sistema tv. Essa è stata bocciata dall&#8217;Ue e ha creato, a cascata, una montagna di guai per la comunicazione (e per l&#8217;economia) nel nostro Paese. Tranquilli: <b>Gasparri ascolta, prende appunti, dà risposte</b>. Il 3 novembre Il Nostro aveva dichiarato: &#8220;Sulla sicurezza internazionale, sulla lotta al terrorismo, sulle tasse, Obama se e quando diventerà presidente - deve chiarire più di un dubbio&#8221;. Avevate qualche perplessità sulle politiche di Bush per la sicurezza, contro il terrorismo, sulla tenuta dell&#8217;economia? Siate sereni: <b>Gasparri ascolta, prende appunti, dà risposte</b>. Poche ore dopo l&#8217;elezione di Obama, il Succitato ha affermato: &#8220;Con Obama alla Casa Bianca forse Al Qaida è piu contenta&#8221;. Sulle Prime, la dichiarazione ci era sembrata temeraria, oltre che inopportuna dal punto di vista diplomatico, ed anche un po&#8217; in contrasto, politicamente parlando, col titolo del libro da lui firmato assieme ad Adolfo Urso, &#8220;L&#8217;età dell&#8217;intelligenza&#8221;. Ci siamo ricreduti, perché, com&#8217;è oramai di pubblico dominio, Gasparri ascolta, prende appunti, dà risposte . Sorge un interrogativo: <b>Gasparri ascolta? Prende appunti? Dà risposte?</b><br/></p>
