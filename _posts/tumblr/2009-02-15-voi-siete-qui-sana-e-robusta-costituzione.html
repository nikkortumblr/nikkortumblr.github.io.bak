---
layout: post
title: ''
date: '2009-02-15T02:13:36+00:00'
tags: []
tumblr_url: http://nikkor.tumblr.com/post/78441379/voi-siete-qui-sana-e-robusta-costituzione
---
<p><b>VOI SIETE QUI<br/>Sana e robusta Costituzione<br/>Alessandro Robecchi</b></p>
<p>Ho assistito con commozione infinita alla difesa<br/>della nostra Costituzione attuata in questi<br/>giorni da uomini e donne di buona volontà.<br/>Manifestazioni, dichiarazioni, persino cortei<br/>inneggianti.<br/>Mi è persino venuta voglia di leggerla, partendo<br/>dai principi fondamentali, insomma<br/>dai primi articoli. Ha ragione il Presidente<br/>(della Repubblica, non quello del Milan): teniamocela<br/>ben stretta. E magari, guarda un<br/>po’ che pretesa, cominciamo pure ad applicarla!<br/><b>Articolo 1.</b> L’Italia è una Repubblica fondata<br/>sul lavoro, ecc. ecc. Dico, ma è davvero fantastico!<br/>Questo articolo viene rinnovato ogni<br/>tre mesi.<br/><b>Articolo 2.</b> Garantisce i diritti inviolabili<br/>dell’uomo, a meno che non sei uomo sbarcato<br/>a Lampedusa.<br/><b>Articolo 3.</b> Tutti i cittadini sono uguali davanti<br/>alla legge, senza distinzione di sesso, razza,<br/>ecc. ecc., a meno che non puoi giovarti del<br/>lodo Alfano.<br/><b>Articolo 4. </b>Garantisce il diritto al lavoro e<br/>promuove le condizioni che rendano effettivo<br/>questo diritto. Vedi articolo 1.<br/><b>Articolo 7.</b> Stato e Chiesa Cattolica sono indipendenti<br/>e sovrani. Davvero molto divertente.<br/><b>Articolo 8.</b> Tutte le confessioni religiose sono<br/>ugualmente libere davanti alla legge. Però<br/>il minareto è una provocazione.<br/><b>Articolo 9.</b> Sviluppo della ricerca scientifica.<br/>Garantito soltanto nel ramo «trapianto di<br/>capelli».<br/><b>Articolo 10.</b> Asilo per gli stranieri che non<br/>abbiano in patria gli stessi diritti garantirti<br/>da questa Costituzione. Vedi articolo 2. L’articolo<br/>10 potrebbe essere rimpatriato da un momento<br/>all’altro.<br/><b>Articolo 11. </b>L’Italia ripudia la guerra. Dipende<br/>da dove, da come, da chi ci arruola e<br/>perché.<br/><b>Articolo 32.</b> La salute come fondamentale<br/>diritto dell’individuo e tutela della collettività.<br/>A meno che non intervengano le leggi razziali<br/>del ministro Maroni, e il medico non ti<br/>denunci come clandestino.<br/>Bella, eh! Davvero avanzata, la nostra Costituzione!<br/>Difendiamola! Chissà se l’approvano, un<br/>giorno o l’altro!</p>
