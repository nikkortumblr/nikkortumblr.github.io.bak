---
layout: post
title: Nodi, Antichissimi enigmatici
date: '2008-09-25T05:41:15+00:00'
tags:
- knot
tumblr_url: http://nikkor.tumblr.com/post/51683154/nodi-antichissimi-enigmatici
---
<p><b>"La vita incomincia con un nodo</b>, fatto dall&#8217;ostetrica all&#8217;ombelico, e continua con nodi quotidiani di ogni genere: alla cravatta, ai lacci delle scarpe, al fazzoletto, ai capelli, ai pacchi, agli arrosti, al pareo balneare. Alcune categorie di persone<b> annodano per professione</b>: i marinai le vele, i pescatori le reti, i tessitori i tappeti, gli alpinisti le corde da montagna, i chirurghi i fili di sutura,<b> </b>le infermiere i lacci emostatici<b>,</b> i prestigiatori i fazzoletti, i contorsionisti il proprio corpo. La vita puo&#8217; anche terminare con un nodo, se si finisce strangolati da un cappio come gli impiccati, dal proprio velo come Antigone, o dalla propria sciarpa come Isadora Duncan. A partire dall&#8217;immagine delle Parche, che <b>annodano e snodano il filo del destino,</b> il simbolismo del nodo compare in molte espressioni piu&#8217; o meno metaforiche: bastoni o alberi nodosi, snodi stradali o ferroviari, noduli al seno, membra snodate, nodi alla gola, nodi che vengono al pettine. Alcuni nodi sono cosi&#8217; famosi da avere addirittura un nome proprio: il <b>nodo di Gordio,</b> che Alessandro Magno sciolse barando; il <b>nodo di Ercole,</b> intrecciato dai serpenti nel <a href="http://www.duepassinelmistero.com/modelli-di-Caduceo1.jpg">Caduceo di Ermes</a>; <b>i nodi di</b> <b>Salomone</b>, che non hanno &#8220;ne&#8217; capo ne&#8217; coda&#8221;; il<b> nodo Savoia, </b>che serve a rendere piu&#8217; robusta una cima; il nodo <b>Borromeo,</b> che il cardinale scelse a suo emblema; il nodo Laterza, che compare sulle copertine dei libri dell&#8217;omonima casa editrice. Altri nodi si accontentano invece di un nome comune: <b>il nodo del frate</b>, che si ritrova sia nella corda del saio che nel gatto a nove code; il <b>nodo d&#8217;amore,</b> rappresentato dagli orafi nei gioielli; il nodo<b> dell&#8217;eternita&#8217;,</b> che costituisce uno degli otto simboli buddisti venerati dai tibetani; il<b> nodo zen</b>, che troneggia in un tempio di Kyoto. Gli artistici intrichi che si possono generare intrecciando, annodando e inanellando delle corde generano figure che sono state tradizionalmente usate come motivi ornamentali. Le raffigurazioni di alcune pietre tombali nordiche di 6000 anni fa costituiscono i primi esempi di quella che sarebbe divenuta una tipica <b>arte celtica</b> e irlandese. I<b> romani hanno fatto un uso regolare di nodi</b> in lastre, capitelli e mosaici. Le miniature medioevali, a partire dal famoso <b>Libro di Kells </b>dell&#8217;ottavo secolo, abbondano di meravigliosi esempi di monogrammi annodati. Il testimone e&#8217; poi passato alla <b>calligrafia araba,</b> che si e&#8217; specializzata in stilizzazioni in forma di nodi dei nomi di Allah e Maometto, e di sure del Corano: gli esempi piu&#8217; alti si trovano nell&#8217;Alhambra di Granada, e nelle moschee di Isfahan. Anche gli yantra indiani, sorta di mandala astratti del tipo della<b> stella di David,</b> sono raffigurazioni di <b>nodi.</b> In Occidente i pittori si sbizzarrirono ad<b> annodare il perizoma di Cristo in croce,</b> ma i nodi artistici piu&#8217; famosi sono forse <b>i sei disegnati da Leonardo</b>, una sorta di prova generale per le decorazioni di fogliame intrecciato di un <b>soffitto del Castello Sforzesco</b>, e in seguito ripresi da <b>Durer</b>. A testimoniare il perdurare dell&#8217;interesse artistico nei nodi ai nostri giorni basteranno tre esempi: il nodo al collo dell&#8217;Olympia di Manet, i Sentieri al nodo di Paul Klee, e l&#8217;intera opera di Emilio Scanavino. Anche in letteratura affiorano inaspettatamente dei nodi: nel Paradiso dantesco, dove sono citati almeno tre volte (nei canti VII, XXVIII e XXXIII); nell&#8217;Encyclope&#8217;die, che dedica loro un articolo dettagliato; nella Storia ingarbugliata di Lewis Carroll e nella Ruota rossa di Alexandr Solgenitsyn, di cui costituiscono rispettivamente i dieci capitoli e i quattro sterminati volumi. A volte affiorano gia&#8217; nel titolo, come in <b>Nodi</b> di <b>Ronald Laing,</b> classico poetico dell&#8217;antipsichiatria, e ne <b>Il nodo e il chiodo</b> di Adriano Sofri, ora lui stesso annodato in carcere. Con un tale pedigree, non stupisce che ai nodi siano stati dedicati interi libri. Il primo fu scritto molto tempo fa da<b> John Smith</b>, piu&#8217; noto per le sue avventure sentimentali con la principessa indiana Pocahontas. Il classico sull&#8217;argomento, <b>Il grande libro dei nodi </b>di Clifford Ashley (Rizzoli, 1989), risale al 1944 ed e&#8217; illustrato da ben settemila disegni. Il piu&#8217; recente e&#8217; <b><a href="http://gxserver.uniba.it/lei/rassegna/000319f.htm">Nodi </a></b><a href="http://gxserver.uniba.it/lei/rassegna/000319f.htm">di Alexei Sossinsky</a> (Bollati Boringhieri, pagg. 124, lire 35.000), da poco uscito in libreria, e tratta della<b> teoria matematica dei nodi per un pubblico colto ma non specialista. </b>E poiche&#8217; indica chiaramente l&#8217;inizio e la fine delle parti piu&#8217; tecniche, permette una lettura piacevole e agevole anche a chi non sia interessato agli aspetti piu&#8217; esoterici della teoria<b>. I nodi matematici hanno una lunga storia.</b> In molte culture antiche, dalla Grecia alla Persia, dalla Cina alle Americhe, i nodi sono stati impiegati in sistemi mnemonici e di calcolo che si configuravano come vere e proprie protoscritture. <b>A parte i rosari tibetani a 108 nodi,</b> usati ancor oggi, i sistemi piu&#8217; noti e raffinati sono i <b>quipu incaici</b>, insiemi di cordicelle colorate e variamente annodate che facevano le funzioni di veri e propri registri contabili, e venivano gestiti da funzionari chiamati &#8220;guardiani dei nodi&#8221;.<b> Lo stimolo per sviluppare una vera e propria teoria matematica dei nodi venne nel 1867 dalla proposta di Lord Kelvin </b>di considerare gli atomi come nodi dell&#8217;etere, analoghi alle volute del fumo nell&#8217;aria. Mentre infatti queste ultime tendono a dissolversi rapidamente, in un fluido perfetto come l&#8217;etere i vortici si sarebbero mantenuti indefinitamente, comportandosi come nodi di gomma. I legami fra atomi sarebbero dunque stati spiegati da reciproci annodamenti, senza bisogno di far intervenire speciali forze atomiche. La proposta stimolo&#8217; uno studio dei tipi piu&#8217; semplici di nodi, ma cadde in disuso quando <b>Bohr</b> propose invece di considerare gli atomi come sistemi solari in miniatura, tenuti insieme da forze analoghe a quella gravitazionale.<b> Oggi i nodi sono ritornati di moda nella cosiddetta teoria delle corde, secondo la quale le particelle atomiche sarebbero appunto corde annodate in varie maniere.</b> <b>I matematici studiano i nodi di Salomone</b> e di ciascuno sognano di poter arrivare a dire, come Dante nell&#8217;ultimo canto del Paradiso: &#8220;la forma universal di questo nodo credo ch&#8217;io vidi&#8221;. Si tratta, cioe&#8217;,<b> di riuscire a descrivere i nodi mediante invarianti che ne catturino quella forma universale che rimane immutata quando il nodo viene sottoposto a operazioni che non ne cambiano la natura, allentandolo o stringendolo, e sciogliendone i legami senza romperlo. </b>Progressi sostanziali sono stati fatti negli ultimi vent&#8217;anni, in particolare da <b>Vaugham Jones, Maxim Kontsevich e Richard Borcherds</b>, tutti vincitori di quella Medaglia Fields che costituisce l&#8217;analogo del premio Nobel per la matematica, ma il problema di una classificazione completa dei nodi in base a invarianti non e&#8217; ancora stato risolto completamente. Alcuni degli invarianti (incompleti) gia&#8217; ottenuti sono stati ispirati dallo studio di fenomeni fisici e biologici, quali il congelamento dell&#8217;acqua e le azioni delle cosiddette topoisomerasi, che sono speciali enzimi implicati nel fondamentale processo di duplicazione <b>del Dna.</b> La cosa non sorprende, <b>perche&#8217; lo stesso Dna e&#8217; un lungo filamento di geni ripiegato su se stesso</b>, una catena di circa un metro di lunghezza che risiede nel nucleo di una cellula del diametro di 5 milionesimi di metro: piu&#8217; o meno come se un filo di 200 chilometri fosse ripiegato in un pallone da calcio. <b>Poiche&#8217; la teoria matematica dei nodi e&#8217; oggi uno degli strumenti essenziali sia per il fisico delle particelle che per il biologo molecolare,</b> conoscerne almeno i rudimenti e&#8217; diventato un imperativo categorico per coloro che si interessano di scienza, nel tentativo di sapere come vanno il mondo e la vita. Il libro di Sossinsky arriva a proposito, e fornisce agli uomini di buona volonta&#8217; gli strumenti per colmare una lacuna nella propria educazione&#8221;.(Piergiorgio Odifreddi, da &#8220;La Repubblica&#8221;-20 MAGGIO 2000 &#8220;Nodi, Antichissimi enigmatici&#8221;)</p>
