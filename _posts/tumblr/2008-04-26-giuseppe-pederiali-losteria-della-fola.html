---
layout: post
title: Giuseppe Pederiali - L'Osteria della Fola
date: '2008-04-26T03:50:00+00:00'
tags:
- letteratura
tumblr_url: http://nikkor.tumblr.com/post/32912437/giuseppe-pederiali-losteria-della-fola
---
<p> <img align="left" height="236" width="150" vspace="5" hspace="5" border="0" src="http://www.terredimodena.it/news/image/fola.jpg"/>"Si fermerà anche a cena?" domandò la padrona dell&#8217;osteria.<br/>Nel parlare si appoggiò al banco di mescita e mostrò gran parte del bendidio che biancheggiava dentro la scollatura. Sembrò un invito a fermarsi soprattutto per il dopocena.<br/>"Resterò almeno un paio di giorni. Dipende dall&#8217;esito delle mie ricerche" rispose il forestiero.<br/>A giudicare dalla pronuncia non doveva venire da molto lontano, da Bologna o da Ferrara. Aveva i modi del cittadino e ben due valigie di pelle, oltre a un voluminoso tubo di cuoio che forse conteneva l&#8217;attrezzatura per la pesca. Per questo non era sceso in uno degli alberghi di Modena città, al Roma o al Torre, per poi andare a mangiare da Fini.<br/>"Lei è un pescatore?" domandò Tina, con uno dei sorrisi che le consentivano domande indiscrete, e perfino sfacciate.<br/>"In un certo senso&#8230;" rispose l&#8217;uomo.<br/>La padrona ricordò di possedere il diritto, anzi il dovere, di esigere un documento per registrare gli ospiti che si fermavano a dormire. Lei e suo marito se ne dimenticavano spesso. Quasi le avesse letto nel pensiero, l&#8217;uomo tolse dalla giacca il portafoglio e le porse la carta di identità. <br/> Signor Vandi Aldro&#8230;<br/>"Aldo?"<br/>"No, proprio Aldro."<br/>&#8230;nato il 15 luglio 1922 a Modena (dunque aveva trent&#8217;anni giusti), residente a Bologna, via Marsili 22. Professione: Naturalista.<br/>"Cosa fa un naturalista?" domandò la Tina nel restituirgli il documento.<br/>In cuor suo sperò che il forestiero facesse di mestiere lo sguaitapìp, come chiamavano da quelle parti i medici delle donne.<br/>"Studia la natura".<br/>"Anche quella delle femmine?"<br/>&#8230;</p>
