---
layout: post
title: craigh a gallegher ha detto carissimo lettore
date: '2009-11-11T06:51:48+00:00'
tags: []
tumblr_url: http://nikkor.tumblr.com/post/240204388/craigh-a-gallegher-ha-detto-carissimo-lettore
---
<img src="/tumblr_files/tumblr_ksy0ycTsS91qz8s2xo1_400.jpg"/><br/><p>Craigh A. Gallegher ha detto&#8230;</p>
<p>Carissimo lettore, Si è sentito parlare molto di squalene è vero! Il vaccino pandemico recapitato negli scorsi giorni alle regioni, contiene un adiuvante, una sostanza tra l&#8217;altro prodotta proprio in Toscana, negli stabilimenti di Siena. La sostanza si chiama MF59® ed è anche nota con il nome, a dire il vero poco fortunato di squalene (poco fortunato perchè ricorda l&#8217;idea di uno squalo, ed anche per questo viene in genere colto erroneamente con accezione negativa). Molti blogger, invero poco informati, si sono scagliati contro questo additivo, ignorando il fatto che la sostanza è stata sintetizzata oltre 20 anni fa e che da 10 anni è comunemente utilizzata anche nei normali vaccini antinfluenzali. “Leggende metropolitane” che potrebbero riempire libri interi sono state costruite attorno a questo ingrediente. Lo squalene, o MF59®, come preferisco chiamarlo io utilizzando il termine medico brevettato, serve a stimolare la reazione immunitaria nel paziente e ad aumentare l&#8217;efficacia del vaccino. Per questa ragione viene di solito incluso nei normali vaccini antinfluenzali stagionali utilizzati per gli anziani ed i pazienti immunodepressi, persone che hanno bisogno di un aiuto nello stimolare le naturali difese immunitarie. Le &#8220;fantasie&#8221; sono state stimolate anche dal fatto che l&#8217;MF59® è un ingrediente che, per la sua efficacia nel potenziare la risposta immunitaria del paziente, è stato usato anche in altri vaccini (ad esempio in quelli contro l&#8217;influenza aviaria da virus H5N1, ed anche nei vaccini contro l&#8217;antrace). In questa ultima veste (adiuvante nel vaccino contro l&#8217;antrace) è stato somministrato ai militari americani partiti per la Guerra del Golfo. L&#8217;antrace si supponeva erroneamente essere una delle armi batteriologiche poi mai ufficialmente rinvenute. E&#8217; vero che alcuni militari hanno sviluppato disturbi neurologici e psichici, ma&#8230; chissà a quali altre sostanze sono stati sottoposti e poi, il Vietnam insegna, il trauma di combattere una guerra contro un nemico che si mimetizza con la popolazione civile e non si riesce ad individuare può essere da solo origine di problemi nervosi. Non credo proprio che sia stato l&#8217;MF59® a causare questi traumi, anche perché il problema si sarebbe dovuto verificare in tutti gli altri pazienti che lo hanno assunto come adiuvante dei normali vaccini antinfluenzali da 10 anni a questa parte&#8230; e così non è stato. Non a caso, interrogando Wikipedia alla voce squalene troverà la seguente definizione: &#8220;Lo squalene è un idrocarburo e un triterpene presente nell&#8217;olio di fegato degli squali (elasmobranchi) ma anche nei vegetali come i semi di amaranto, crusca di riso, germe di grano e olive. Tutti gli organismi superiori producono squalene, inclusi gli esseri umani.&#8221; Lo vogliamo demonizzare così tanto? Un saluto. Craigh. (via <a href="http://nuovainfluenza.blogspot.com/2009/10/vaccino-h1n1-facciamo-chiarezza.html">Nuova Influenza: VACCINO H1N1: FACCIAMO CHIAREZZA - Il punto di Craigh</a>)</p>
