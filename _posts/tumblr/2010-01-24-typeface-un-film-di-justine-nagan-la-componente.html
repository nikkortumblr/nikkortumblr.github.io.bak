---
layout: post
title: typeface un film di justine nagan la componente
date: '2010-01-24T04:57:58+00:00'
tags:
- typeface
- typography
tumblr_url: http://nikkor.tumblr.com/post/350552830/typeface-un-film-di-justine-nagan-la-componente
---
<img src="/tumblr_files/tumblr_kwqx0n3woX1qz8s2x.jpg"/><br/><p><a href="http://www.designerblog.it/post/8070/typeface-un-film-di-justine-nagan">Typeface: un film di Justine Nagan</a></p>
<p>La componente artigianale del <i>design</i> ci piace. Giriamo con i  laptop nelle borse a tracolla e negli zaini, abbiamo ogni sorta di <i>device</i> che ci aiuta per realizzare le nostre idee ovunque eppure chi può mai  resistere agli esempi di quanti hanno creato con le loro mani (e una  pazienza monumentale) gli elementi di cui oggi ci serviamo con tanta  facilità?</p>
<p>Se applichiamo il concetto alla <a href="http://www.designerblog.it/categoria/tipografia">tipografia</a>,  la rivoluzione è stata ancora più incredibile. La manualità necessaria e  la conoscenza di macchine e calcoli per realizzare un buon carattere,  sono qualcosa di così lontano dalle raccolte di <i>font</i> scaricate  in meno di un minuto, che forse vale la pena guardare più spesso a chi  conosce il processo tradizionale.</p>
<p><a href="http://kartemquin.com/about/justine-nagan">Justine Nagan</a> è l’Executive Director della <a href="http://kartemquin.com/">Kartemquin  Films</a>. Si è imbattuta per caso nel “Hamilton Wood Type Museum”  mentre viaggiava attraverso Two Rivers, nel Wisconsin e aveva fatto una  pausa per mangiare un gelato (!). Affascinata dalla costruzione e dagli  1,5 milioni di modelli di lettere in legno che contiene, ha deciso di  girare un documentario.</p>
