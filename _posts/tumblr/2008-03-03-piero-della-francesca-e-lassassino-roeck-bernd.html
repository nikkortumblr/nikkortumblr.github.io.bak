---
layout: post
title: piero della francesca e lassassino roeck bernd
date: '2008-03-03T02:34:00+00:00'
tags:
- arts
- pittura
- rinascimento
tumblr_url: http://nikkor.tumblr.com/post/27815696/piero-della-francesca-e-lassassino-roeck-bernd
---
<img src="/tumblr_files/069MD6LsD649h9jhX4PfD4Uh_r1_500.jpg"/><br/><p><a href="http://www.wuz.it/Home/RicercaLibri/SchedaLibro/tabid/57/cc/OOO33SSYK3K1TOO/Default.aspx"> Piero della Francesca e l&#8217;assassino - Roeck Bernd</a></p><p><img align="left" src="http://data.tumblr.com/069MD6LsD649h9jhX4PfD4Uh_500.jpg"/>"La Flagellazione" di Piero della Francesca è senza dubbio uno dei dipinti più celebri del Rinascimento. Ma anche uno dei più enigmatici. Chi sono infatti i tre misteriosi personaggi in primo piano, che non sembrano avere alcun legame con il martirio di Cristo? E perché l&#8217;evento è collocato in un contesto tutto quattrocentesco? La risposta di Roeck è che il dipinto nasconde una velata accusa di omicidio, costruita con i sottili strumenti artistici di cui Piero aveva piena padronanza e che gli permettevano di dialogare con i più eminenti umanisti e mecenati del suo tempo. Inserito in questo codice culturale condiviso, il dipinto alluderebbe all&#8217;omicidio di Oddantonio da Montefeltro, giovane duca di Urbino, vittima illustre di un attentato nel 1444. Ma chi fu il principale beneficiario della morte del duca? In altre parole, chi poteva essere il mandante dell&#8217;assassinio? Attraverso una ricostruzione attenta alle fonti e sorretta da una rigorosa analisi formale, l&#8217;autore si mette sulle tracce dell&#8217;assassino di Oddantonio e del possibile committente dell&#8217;opera (naturalmente interessato a smascherarlo), guidando il lettore in un intrigante viaggio nel mondo delle corti rinascimentali. </p><p>Bernd Roeck (1953) è professore di storia moderna e contemporanea all’Università di Zurigo. Particolarmente interessato al Rinascimento italiano, conduce ricerche su Piero della Francesca da oltre vent’anni. Tra le sue pubblicazioni: Arte per l’anima, arte per lo stato. Un doge del tardo Quattrocento e i segni delle immagini (Venezia 1991), Das historische Auge. Kunstwerke als Zeugen ihrer Zeit («L’occhio storico. Le opere d’arte come testimoni di un’epoca», Göttingen 2004) e con Andreas Tönnesmann Die Nase Italiens. Federico da Montefeltro («Il naso d’Italia. Federico da Montefeltro», Berlin 2005).</p>
