---
layout: post
title: ''
date: '2009-03-01T06:01:54+00:00'
tags:
- Pablo Echaurren
- Marinetti
tumblr_url: http://nikkor.tumblr.com/post/82490657/marinetti-e-la-storia-della-cultura-italiana-che
---
<p><b>Marinetti e la storia della cultura italiana, che posto gli dà Pablo Echaurren?</b></p>
<p>"Il primissimo posto. E&#8217; lui l&#8217;iniziatore di ogni rivolta contro il preconcetto in arte e non solo in arte. A mio avviso Marinetti è il più grande artista del &#8216;900. A tutto tondo. A Marinetti si deve lo svecchiamento della cultura e l&#8217;anticipazione di molte forme espressive. Le sue tavole parolibere sono ancora insuperate in quanto a modernità. I suoi programmi sono una miniera da scavare e in cui trovare gemme da sfruttare, non solo ammirare. Eppure Marinetti è il grande rimosso. Si celebra il centenario del futurismo con manifestazioni tutte incentrate sulla pittura. Manifestazioni che finiscono per mettere in ombra la figura del fondatore, Marinetti appunto". <br/><br/>"Quando la Francia celebrerà il centenario del surrealismo nessuno dubita che il fulcro sarà André Breton. Non c&#8217;è avanguardia che non abbia risentito della sua influenza, salvo fingere di ignorarla. Ma questo è il vizio intrinseco di ogni movimento artistico, uccidere e divorare il proprio padre. Se Marinetti fosse nato negli Stati Uniti oggi sarebbe un gigante da cui non poter prescindere. Da noi non c&#8217;è uno straccio di museo che ne conservi le spoglie artistiche. Anzi tutte le sue carte sono da tempo emigrate nelle istituzioni americane che sanno bene come organizzarle e metterle al servizio della comunità degli studiosi. In Italia sarebbero rimaste neglette e accantonate nelle soffitte dei sodali".</p>
