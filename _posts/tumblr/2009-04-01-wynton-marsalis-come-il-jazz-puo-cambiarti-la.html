---
layout: post
title: ''
date: '2009-04-01T16:44:00+00:00'
tags:
- Jazz
- Wynton Marsalis
- Geoffrey Ward
- New Orleans
tumblr_url: http://nikkor.tumblr.com/post/92006328/wynton-marsalis-come-il-jazz-puo-cambiarti-la
---
<p><a rel="homepage" title="Wynton Marsalis" href="http://www.wyntonmarsalis.com/" class="zem_slink"><img width="200" hspace="10" height="316" border="0" align="left" src="http://img2.libreriauniversitaria.it/BIT/163/9788807171635g.jpg"/>WYNTON MARSALIS</a> – COME IL JAZZ PUÒ CAMBIARTI LA VITA (FELTRINELLI)<br/>Scritto a &#8216;quattro mani&#8217; con <a rel="wikipedia" title="Geoffrey Ward" href="http://en.wikipedia.org/wiki/Geoffrey_Ward" class="zem_slink">Geoffrey C. Ward</a>, storico, giornalista ed autore televisivo, questo agile libretto di 168 pagine ci mostra l&#8217;acume divulgativo del pluripremiato trombettista, nato a New Orleans nel 1961, musicista, compositore e didatta, riconosciuto come uno degli artisti contemporanei americani più importanti.<br/><br/>Unico jazzista ad essersi aggiudicato un premio Pulitzer, con lo splendido &#8220;Blood On The Fields&#8221; (Sony, 1997), Marsalis è fine conoscitore della storiografia <a rel="wikipedia" title="Jazz" href="http://en.wikipedia.org/wiki/Jazz" class="zem_slink">jazz</a>, biografo essenziale e rigoroso, insegnante ben conscio dell&#8217;importanza socio-educativa della musica.<br/><br/>“Vorrei far capire come il rispetto e la fiducia reciproci, di cui i grandi musicisti danno prova sul palco, possono cambiare la nostra visione del Mondo e arricchire ogni aspetto della nostra vita, dalla creatività individuale alle relazioni personali, fino al modo di concludere gli affari”.<br/><br/>Con queste premesse Marsalis si lancia in una disamina del jazz americano, evocandone le peculiarità culturali, mettendo in risalto l&#8217;importanza del confronto tra musicisti provenienti da background diversi, nella creazione di un linguaggio meticcio universale.<br/><br/>Tutto questo con lo scopo di evidenziare la forza unificatrice del jazz, che nasce e si sviluppa a partire dalla contrapposizione tra anime spesso apparentemente inconciliabili, unite in un continuum omogeneo che scaturisca dalla armonica fusione degli opposti.<br/><br/>Questa visione, trasposta nella realtà sociale, eleva la musica a veicolo di pace, tolleranza e condivisione, mezzo per aiutare le persone ad affrontare la vita di tutti i giorni con una mentalità aperta e creativa, forse ideale utopico ma argomentato con passione e competenza.<br/><br/>Marsalis auspica inoltre un ritorno alle origini del jazz, genere giustamente in continua evoluzione, spintosi a suo modo di vedere troppo in là nella sperimentazione, tanto da aver perso calore e personalità, sacrificando le radici blues e lo swing in ragione di un tecnicismo esasperato e sterile.<br/><br/>Attraverso brevi monografie di grandi artisti (Ellington, Coltrane, Monk, Davis&#8230;) e passaggi autobiografici tra ironia e racconto appassionato, Marsalis affronta presente e passato, suggerendo un percorso di comprensione ed ascolto, volto al raggiungimento di una consapevolezza etico-sociale che porti il lettore ad analizzare la realtà sotto una luce &#8216;differente&#8217;.<br/><br/>Una lettura consigliata non solo agli appassionati.</p>
