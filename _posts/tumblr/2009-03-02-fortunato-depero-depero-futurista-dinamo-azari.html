---
layout: post
title: fortunato depero depero futurista dinamo azari
date: '2009-03-02T04:52:00+00:00'
tags:
- futurismo
tumblr_url: http://nikkor.tumblr.com/post/82764333/fortunato-depero-depero-futurista-dinamo-azari
---
<img src="/tumblr_files/069MD6LsDkkipagfPQFg8ZEJ.jpg"/><br/><p><b>Fortunato Depero - Depero Futurista. Dinamo Azari (Libro imbullonato) 1927</b></p>
<p>Il volume noto come &#8220;libro imbullonato&#8221; fu progettato da Fortunato Depero, nel 1927, per promuovere la propria attività e quella della casa editrice Dinamo Azari. Si tratta di una pubblicazione composta da 234 pagine, con copertina fustellata e chiusura realizzata con bulloni in alluminio. Nell’ambizioso progetto originale era stata prevista una tiratura di 2000 copie, tiratura che non fu possibile realizzare, a causa degli altissimi costi di produzione.<br/><br/>La parte che richiese il maggior tempo di elaborazione fu quella relativa al frontespizio, dove si rendeva necessario un equilibrio grafico difficile da trovare tra il titolo del libro Depero futurista e l’editore Dinamo Azari, che, secondo gli accordi, doveva comparire con ugual peso nella grafica di copertina. <br/><br/>Poesie pubblicitarie ed esempi di onomalingua, furono inseriti da Depero in questo libro macchina, rilegato con due bulloni metallici e relativi dadi e copiglie, per suggerire al fruitore un possibile smontaggio a proprio piacimento.<br/>I bulloni, progettati prima in legno, per le edizioni cartonate, e in alluminio solo per quelle con la copertina in acciaio, furono infine realizzati tutti in alluminio. Del volume fu fatta un’edizione speciale con copertina metallica, destinata a importanti personalità tra cui, persino Marinetti e Mussolini.<br/><br/>Con il &#8220;Libro imbullonato Depero&#8221;, riuscì a realizzare ciò che si era proposto fermamente: fare di questa pubblicazione un manifesto ideologico del Futurismo. Come lui ricordava: “Il libro deve essere l’impressione futurista del nostro pensiero futurista”.</p>
