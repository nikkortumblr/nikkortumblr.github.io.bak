---
layout: post
title: novaja gazeta russia due anni dopo 6 ottobre
date: '2008-11-15T01:17:00+00:00'
tags:
- Russia
- Anna Politkovskaya
- Novaya Gazeta
- Moscow
tumblr_url: http://nikkor.tumblr.com/post/59778429/novaja-gazeta-russia-due-anni-dopo-6-ottobre
---
<img src="/tumblr_files/069MD6LsDgbevgtcCiadD6em.jpg"/><br/><p><b>Novaja Gazeta - Russia</b><br/>Due anni dopo <br/>6 ottobre 2008<br/><br/>A due anni dall&#8217;omicidio di <b>Anna Politkovskaja</b> il giornale per cui lavorava, la Novaja Gazeta, ricorda in un editoriale commosso: &#8220;Anna prendeva le ingiustizie come un&#8217;offesa personale. Molti, anche tra quelli che apprezzano il nostro lavoro, a volte dicevano: &#8216;Politkovskaja esagera&#8217;. Non esagerava. Scriveva sempre la verità. Che poi questa verità fosse troppo dura da sopportare, è un&#8217;altra questione. Ecco perché c&#8217;era chi diceva &#8216;esagera&#8217;, perfino nella nostra redazione&#8221;.<br/><br/>A ottobre comincerà il processo contro l&#8217;ex poliziotto Sergej Chadzhikurbanov e i due fratelli ceceni Ibrahim e Dzhabrail Machmudov, incriminati per omicidio. L&#8217;ex agente dei servizi segreti Pavel Rjaguzov sarà processato per estorsione in relazione alla vicenda. Il processo si celebrerà in un tribunale militare e potrebbe essere a porte chiuse. Sul banco degli imputati mancheranno sia l&#8217;esecutore materiale dell&#8217;omicidio – Rustam Machmudov, forse fuggito in Europa – sia i mandanti, ancora sconosciuti.<br/><br/>La Novaja Gazeta ricorda che, prima di Politkovskaja, altri due giornalisti della redazione erano stati uccisi, Igor Domnikov e Jurij Shekocichin. E conclude: &#8220;Finché noi esisteremo, gli assassini di Anna non avranno pace&#8221;.</p>
