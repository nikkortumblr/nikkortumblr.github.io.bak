---
layout: post
title: ''
date: '2009-02-28T13:21:00+00:00'
tags:
- sgabello
tumblr_url: http://nikkor.tumblr.com/post/82316071/le-rivoluzioni-non-si-fanno-nelle-aule-di
---
<p style="margin: 0cm 0cm 6pt;">"Le rivoluzioni non si fanno nelle aule di tribunale e <u>non si fanno via internet</u>, non sono gratis.</p>
<p style="margin: 0cm 0cm 6pt;">Le rivoluzioni si fanno in piazza. Le rivoluzioni si fanno quando la propria classe dirigente è incapace di governo e di riforme e diventa manifestamente indegna. Si fanno per sostituire gli uomini quando non esiste nessun altro strumento utile, quando la via istituzionale è impraticabile.</p>
<p style="margin: 0cm 0cm 6pt;">Il sistema elettorale non c&#8217;entra, con qualsiasi legge elettorale si vada al voto, il voto non esiste più.</p>
<p style="margin: 0cm 0cm 6pt;">Da quando i partiti sono strutture di vertice (forse da sempre in Italia) col voto non selezioniamo nessuna classe dirigente, possiamo solo mettere una croce sopra nomi decisi al vertice e sopra la nostra democrazia.</p>
<p style="margin: 0cm 0cm 6pt;">Col voto legittimiamo il despota. E&#8217; un ferro ruggine che abbiamo ereditato dai nonni, il suo nome è plebiscito. Ma le rivoluzioni non si fanno solo per cambiare i suonatori, si fanno per cambiare la musica. La rivoluzione può essere pacifica o violenta. Continuerò a prodigarmi per una soluzione pacifica, ma non dubito che se non sarà possibile scacciare i parassiti con le buone, saranno cacciati in ogni caso, con le cattive, questo è l&#8217;esito più probabile.</p>
<p style="margin: 0cm 0cm 6pt;">Quando le rivoluzioni si fanno con le forche e i forconi, il rimedio è peggiore del male. Non esiste che le rivoluzioni le facciano i popoli nobili i quali tengono la propria classe dirigente sempre sotto stretta sorveglianza e chi sbaglia paga, immediatamente.</p>
<p style="margin: 0cm 0cm 6pt;">Nel nostro paese sono decenni, secoli, che la classe dirigente fa quel che le pare ad esclusivo vantaggio di casta con generosa elargizione delle briciole agli &#8220;amici&#8221;. Nel nostro paese il potere logora chi non ce l&#8217;ha perché chi ce l&#8217;ha lo usa in un&#8217;opera di sistematica diseducazione civica.</p>
<p style="margin: 0cm 0cm 6pt;">La regola ben applicata da noi è che il despota mantiene popolo bue perché il popolo bue mantiene il despota. Anche quando gli italiani con il loro lavoro hanno costruito le loro fortune economiche lo hanno fatto nonostante la classe dirigente e con i costi aggiuntivi che questa condizione impone. I1 popolo italiano non è un popolo di straccioni, magari lo fosse, i poveri hanno dignità da far invidia. I1 popolo italiano è fatto di nuovi ricchi, persone dai gusti plebei sotto ipnosi televisiva che dopo il lungo digiuno in cui si riassume tutta la loro storia precedente, i soldi li spendono in abbuffate; perciò siamo avviati ad un rapido ritorno alla pancia vuota.</p>
<p style="margin: 0cm 0cm 6pt;">Alla rivoluzione fatta dal popolo bue preferisco il despota, ma non è un&#8217;alternativa.</p>
<p style="margin: 0cm 0cm 6pt;">L&#8217;alternativa è una rivoluzione voluta e pianificata da una minoranza illuminata che riesca a trascinarsi dietro i buoi, una minoranza senza ambizioni di potere, Gandhianamente mossa da ragioni ideali.</p>
<p style="margin: 0cm 0cm 6pt;">Le rivoluzioni non possono avere carattere democratico, la democrazia comincia dopo. Lo diceva anche mussolini, perché lo diceva Pareto, ma Pareto a differenza di mussolini non lo diceva perché gli conveniva, ma perché così stanno le cose, piaccia o non piaccia. Le rivoluzioni si possono fare contro le istituzioni oppure dalla parte delle istituzioni contro gli uomini che le infestano.</p>
<p style="margin: 0cm 0cm 6pt;">Farò rigirare Montanelli nella tomba, dalle risate, ma io la rivoluzione la voglio fare con i carabinieri e con la costituzione in mano.</p>
<p style="margin: 0cm 0cm 6pt;">La ricostruzione avrà tempi lunghi e le emergenze da cui cominciare a ricostruire, prima ancora di quelle finanziarie ed economiche, saranno le macerie morali culturali e civili che abbiamo ricevuto in eredità.</p>
<p style="margin: 0cm 0cm 6pt;">Al punto in cui siamo non vedo alternative</p>
<p style="margin: 0cm 0cm 6pt;">ALLA RIVOLUZIONE&#160;!</p>
<p style="margin: 0cm 0cm 6pt;">Le rivoluzioni si possono fare con la pancia vuota ma non è una condizione obbligata.</p>
<p style="margin: 0cm 0cm 6pt;">Quando si fanno con la pancia vuota, si fanno col cervello al buio, si fanno per disperazione e con la rabbia accumulata da anni, da generazioni, si fanno con le forche e i forconi.</p>
<p style="margin: 0cm 0cm 6pt;">Le rivoluzioni fatte con la pancia vuota sono come esplosioni di vulcano, precedute dagli stessi brontolii intestinali, eppure, improvvise, inaspettate, violente.</p>
<p style="margin: 0cm 0cm 6pt;">Esattamente come l&#8217;eruzione del Vesuvio, come Pompei, il terremoto di Messina o l&#8217;alluvione di Firenze le rivoluzioni fatte con la pancia vuota sono calamità che al loro passaggio lasciano lutti e devastazione.</p>
<p style="margin: 0cm 0cm 6pt;">Alla rivoluzione fatta con la pancia piena e il cervello carico non ci credo, ma ci lavoro.</p>
<p style="margin: 0cm 0cm 6pt;">Ho il gusto delle sfide e vorrei trasmetterlo. La sfida non è mai lanciata contro altri per sconfiggerli, o contro montagne da scalare per possederle, sarebbe idiota. Le sfide si lanciano sempre e soltanto a sé stessi, per misurarsi, per il piacere di crescere, sulle sconfitte altrettanto che sulle vittorie.</p>
<p style="margin: 0cm 0cm 6pt;">Davide non ha sfidato Golia, ha sfidato le proprie paure, il proprio limite. Prima ancora di diventare Re, Davide era un uomo vivo.</p>
<p style="margin: 0cm 0cm 6pt;">Sono convinto che l&#8217;intera classe politica del nostro paese è debole, è divisa, è stupida. Tutte le sue ramificazioni tentacolari sono fondate su complicità e interesse, se l&#8217;interesse viene a mancare , &#8220;gli amici&#8221; si rivoltano contro &#8220;gli amici&#8221;. Per mantenere interessi e complicità ci vogliono soldi e i soldi stanno finendo.</p>
<p style="margin: 0cm 0cm 6pt;">I1 (popolo) bue è stato spremuto fino all&#8217;osso, è successo di nuovo, ha dato ha dato ha dato e non ne ha più uno da spendere.</p>
<p style="margin: 0cm 0cm 6pt;">Se soltanto poche centinaia di borghesi ben collocati si mettono di traverso e fanno BUUUU, vien giù tutto come un castello di carte. Penso ai vertici di Confindustria e ai vertici Sindacali mossi dallo stesso interesse, salvare l&#8217;economia, le fabbriche e il lavoro dai disastri di una classe dirigente di incapaci prima ancora che indegni.</p>
<p style="margin: 0cm 0cm 6pt;">Se soltanto quelle migliaia di autoconvocati contro la base di Vicenza o contro l&#8217;alta velocità in va1 di Susa o sepolti sotto la spazzatura a Napoli si rendono conto che non si tratta d problemi separati, che il problema è uno solo e sempre lo stesso, cioè gli uomini che siedono sulle nostre istituzioni trattandole come poltrone private ed usandole per gli interessi loro, non c&#8217;è nessun bisogno di barricate.</p>
<p style="margin: 0cm 0cm 6pt;">Basterebbero le stesse persone nelle stesse piazze ma con una rivendicazione comune, spazzare via l&#8217;intera classe dirigente del nostro Paese, e pulizia sarebbe fatta.</p>
<p style="margin: 0cm 0cm 6pt;">Per quanto bue, il popolo non ha nessun bisogno di correre alle armi per ribellarsi ai padroni, può farlo, perché è bue, ma non ne ha 1) nessuna convenienza 2) nessun bisogno. Per quanto bue il popolo detiene sempre, sottolineo, sempre, il potere economico che è il potere numero Uno, in quanto bue, è difficile che sappia usarne, ma contro un popolo che usa la sua forza economica come strumento di pressione politica perfino l&#8217;Impero Britannico ai tempi del suo massimo splendore ha dovuto ammainar bandiera e dalla terra di Gandhi i parassiti se ne sono andati con la coda tra le gambe.&#8221;</p>
<p style="margin: 0cm 0cm 6pt;"><b>Ferdinando Pozzati Piva da Comacchio</b>.</p>
