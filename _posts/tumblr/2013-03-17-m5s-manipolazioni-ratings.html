---
layout: post
title: '#m5s #manipolazioni #ratings '
date: '2013-03-17T04:26:09+00:00'
tags: []
tumblr_url: http://nikkor.tumblr.com/post/45571316868/m5s-manipolazioni-ratings
---
<section><dialog><dt>"Scusate, non riesco a commentare nel post precedente e non trovo un link per scrivervi in privato, ma penso si tratti di una cosa importante. Stasera, partecipando al blog di Grillo sul tema dei 12 senatori “traditori” e del voto segreto al Senato che non assicurerebbe la “trasparenza”, ho constatato che lo staff della Casaleggio e Associati manipola sistematicamente il meccanismo di rating che permette di rendere più visibili i commenti più apprezzati. Tolgono voti ai commenti in disaccordo col contenuto del post, per renderli meno visibili, e li aggiungono a chi è d’accordo, per renderlo più visibile. Così, tra mezzanotte e l’una, i primi 10 “commenti più votati” erano tutti stabilmente contrari al contenuto del post di Grillo e favorevoli all’elezione di Grasso, e avevano ottenuto fino a 100 voti di rating. Lo so perché li ho letti e votati tutti uno per uno. Cinque minuti dopo, quando sono tornato a controllarli, tutti questi commenti erano improvvisamente scomparsi. Non erano stati superati da altri:</dt><dd>al contrario, al loro posto si leggevano commenti molto meno votati, con circa 30 voti ciascuno. Questi commenti erano però tutti favorevoli al post di Grillo. Così nell’arco di cinque minuti la tendenza che era stata di tutta la serata è stata completamente ribaltata. Non credo si possa spiegare altrimenti, se non col fatto che l’admin ha declassato i commenti anti-grillo per renderli meno visibili, e promosso i commenti pro-grillo per renderli più visibili. Ciò è confermato, tra l’altro, dal fatto che il mio stesso commento, con cui poco dopo ho provato a denunciare l’accaduto, ha prima raccolto 6 voti in tre minuti, e poi si è ritrovato improvvisamente senza alcun voto, quindi escluso dalla lista dei “commenti più votati”. Insomma, mi sono convinto a sufficienza che la manipolazione del rating è una prassi ordinaria dello staff di Casaleggio, attraverso la quale si alimenta l’idea che il blog è in accordo con la volontà degli utenti (argomento ripetuto da molti dei grillini più avvelenati), mentre invece è la “volontà degli utenti” che è forzosamente accordata alle direttive del blog. Purtroppo non ho potuto fare una capture del “prima e dopo”, perché non prevedevo una simile situazione. Penso però che appostandosi di notte su un post “caldo” come questo e facendo capture a ripetizione mentre montano i post contestatari, potrebbe essere possibile “fotografare” il momento in cui lo staff di Casaleggio interviene. Il che, se non erro, permetterebbe di sottolineare la differenza tra democrazia diretta e controllo delle masse. Ve lo dico perché da solo è difficile che ci riesca. Spero che vi interessi. Ciao."</dd><dt></dt><dd>Lunobi</dd><dt>http:</dt><dd>//bit.ly/114kbjf</dd></section></dialog>
