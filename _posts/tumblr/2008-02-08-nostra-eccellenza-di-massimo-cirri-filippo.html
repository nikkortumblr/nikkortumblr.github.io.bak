---
layout: post
title: nostra eccellenza di massimo cirri filippo
date: '2008-02-08T18:15:00+00:00'
tags: []
tumblr_url: http://nikkor.tumblr.com/post/25875456/nostra-eccellenza-di-massimo-cirri-filippo
---
<img src="/tumblr_files/069MD6LsD56wi538Vm7HLkR7_500.jpg"/><br/><p><strong>Nostra Eccellenza <br/>di Massimo Cirri; Filippo Solibello<br/>editore Chiare Lettere<br/>data pub. 7 Feb 08</strong> <br/><br/>C’è il prete che celebra matrimoni civili, e quello che dice messa nella casa del popolo, c’è il vescovo che predica il digiuno dall’automobile, l’imprenditore pavese che vende il riso ai cinesi e il supermercato con il tetto fotovoltaico. Ci sono le auto che vanno con il metano ricavato dai liquami delle fogne e i derattizzatori che preparano il menù al salmone per i topi veneziani. C’è il sindaco che ha costruito i vigili urbani di cartone e quello che invece lascia le multe al contrario per ringraziare chi parcheggia bene. Ci sono comuni dove i dipendenti vanno a raccogliere funghi per rimpinguare le casse del municipio e altri che hanno fatto i soldi con la discarica di rifiuti che i vicini non volevano. C’è quello che è andato a piedi in Giappone, quello che ha attraversato l’Atlantico a remi, quello che ha fatto in motorino Perugia-Capo Nord e quello che ha fatto di corsa dall’Italia alla Cina. E poi ci sono quelli che risparmiano energia, vivendo meglio. Scuole, condomini, aziende, artigiani e multinazionali. Persone molto differenti, capaci di intraprendere, cambiare stili di vita e di consumo. Da subito, perché il vecchio pianeta non può aspettare. Cirri e Solibello, conduttori di Caterpillar, programma cult di Radio2 in onda da dieci anni con 500mila ascoltatori al giorno, raccolgono in queste pagine il ritratto di Italia che sembra fantasia e invece e realtà. Un’Italia matura, consapevole, folle e geniale al tempo stesso, dove il chiacchiericcio della politica televisiva sembra lontano anni luce, dove i problemi si affrontano e si risolvono. Anche divertendosi a farlo e a raccontarlo.<br/></p>
