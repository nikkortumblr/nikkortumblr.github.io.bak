---
layout: post
title: la milano di boogie e uno dei migliori prodotti
date: '2009-02-03T11:46:52+00:00'
tags:
- photography
tumblr_url: http://nikkor.tumblr.com/post/75345702/la-milano-di-boogie-e-uno-dei-migliori-prodotti
---
<img src="/tumblr_files/069MD6LsDjiclhctPCY9nZSc.jpg"/><br/><p><a href="http://www.repubblica.it/2006/08/gallerie/spettacoliecultura/boogie/1.html">La Milano di Boogie</a></p>
<p>E&#8217; uno dei migliori prodotti in campo fotografico. I suoi reportage sono contesi dai più importanti magazine e quotidiani del mondo. Per molti è un artista militante, per altri un provocatore. Ma il comun denominatore è la genialità che nasce dalla capacità di lavorare mostrando tutto senza mezzi termini. La realtà non si manipola, la realtà &#8220;è&#8221;. Dunque non lasciatevi fuorviare. Questa non è una mostra normale come non lo è Boogie. Di semplice in questi scatti non c&#8217;è nulla. Ma naturalmente bisogna perderci del tempo per capirlo. Neppure tanto, diciamo quello necessario per acquisire la consapevolezza che il principio non è &#8220;come si guarda&#8221; , ma &#8220;dove si guarda&#8221;. Boogie è uno zingaro mancato, un giramondo per vocazione e un fotografo di grandissimo spessore. Sarà la terra dov&#8217;è nato (Belgrado) dilaniata dai conflitti etnici, dall&#8217;aver avuto il coraggio di emigrare a New York, forse le amicizie, magari l&#8217;amore per la professione: in ogni caso dopo aver &#8220;guardato&#8221; nelle pieghe delle metropoli, San Paolo, Belgrado, Parigi, New York, Istabul.. si cimenta con Milano che ospita la mostra &#8220;Boogie.5 Days&#8221; negli spazi della Avantgarden Gallery (via Cadolini 29, dal 5 febbraio.guarda il sito). Il tema è naturalmente Milano: quella grottesca e piena di contraddizione che si muove tra party e finanza, cimiteri e immigrazione. Milano bella e violenta, brutta e affascinante. Boogie non lascia nulla al caso e passa con una semplicità devastante dal racconto per immagini delle gang giovanili americane al racconto di città. Ci vuole talento e ironia. Scopritelo visitando il <a href="http://www.artcoup.com/">sito</a></p>
