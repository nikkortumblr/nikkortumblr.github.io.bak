---
layout: post
title: Sam Savage - Firmino
date: '2008-05-11T12:15:00+00:00'
tags:
- letteratura
tumblr_url: http://nikkor.tumblr.com/post/34446847/sam-savage-firmino
---
<p><img src="http://www.einaudi.it/einaudi/images_art/Savage_Firmino_speciale.jpg" border="0" hspace="4" vspace="4" width="200" height="318" align="left"/><i>Avevo sempre immaginato che la storia della mia vita, se un giorno l&#8217;avessi mai scritta, sarebbe cominciata con un capoverso memorabile: lirico come il «Lolita, luce della mia vita, fuoco dei miei lombi»di Nabokov o, se non altro, di grande respiro come il tolstojano: «Tutte le famiglie felici si assomigliano fra loro, ogni famiglia infelice è infelice a suo modo». La gente ricorda espressioni del genere anche quando del libro ha dimenticato tutto il resto. Comunque, a proposito di incipit, il migliore a mio avviso non può che ritenersi quello del Buon soldato di Ford Madox Ford: «Questa è la storia più triste che abbia mai sentito». L&#8217;ho letto decine di volte, ma ancora mi lascia di stucco. Ford Madox Ford è stato Un Grande.<br/><br/>Tutta la vita ho battagliato con la scrittura, e non c&#8217;è niente che abbia affrontato con più coraggio - sì, questa è l&#8217;espressione esatta, coraggio - degli incipit. Ho sempre pensato che, se solo fossi riuscito a scriverne uno buono, tutto il resto sarebbe venuto da sé. Immaginavo quella prima frase come una sorta di grembo semantico ricolmo di embrioni gravidi di pagine non ancora scritte, piccole pepite rilucenti di genialità ansiose di venire alla luce. Da quel vaso magnifico sarebbe stillata, diciamo, goccia a goccia l&#8217;intera storia. Che delusione! Esattamente il contrario. &#8230;</i><br/> </p><p>«Firmino, il topo che Walt Disney avrebbe inventato se solo fosse stato Borges. Se leggere è il vostro piacere e il vostro destino, questo libro è stato scritto per voi». <br/><br/>Alessandro Baricco</p>
